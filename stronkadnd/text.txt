ch1
  W tle było słychać jedynie stłumione przez ściany fajerwerki dochodzące z dworu, a ich kolorowe światło odbijało się z okien aż na kanapę, na której leżeli. Obaj odrobinę pijani, ale nie do poziomu, który zapowiadałby potężnego, porannego kaca, a jedynie na tyle, aby być trochę bardziej roześmianymi i tyle nie myśleć. Chester już dawno zasnął, oparty o oparcie kanapy i pewnie cały obśliniony, a Ezain, zagubiony we własnej głowie, wpatrywał się na tańczące po ścianie obok telewizora, fragmenty światła.
 Trudno było sobie wyobrazić, że minęły już dwa lata. Dwa lata odkąd się tu wprowadził, a niezwykle szemrany nowy współlokator, okazał się najlepszym przyjacielem, o którym wcześniej mógł jedynie marzyć. Wcześniej nawet nie był pewny, czy wiedział co to przyjaźń, bo ta relacja nadała temu słowu nową definicję. Gdy kiedyś nowy rok oznaczał dla niego presję, aby gdzieś wyjść, dobrze się bawić, aby potem móc opowiadać znajomym o tym, jak bardzo ma dobrą głowę i jak wiele dziewczyn, nie przyznało się do tego, że darzy go uczuciami… Teraz nowy rok oznaczał komfort, spokój. Robienie tego, co po prostu przyszło im do głowy, bez stresu przed krytyką. Dziwiło go to, że taka osoba jak Chester, gość, który kochał uwagę, muzykę, nietrzeźwe wykłady od znajomych, gdy tylko miał wybór, to podobnie jak on, dużo lepiej bawił się w domu, ze swoim współlokatorem na kanapie.

 Ezain był bardzo młody, jak na weterana, został nim, mając trzydzieści dwa lata. Zawsze wydawał mu się, że słowo “weteran”, oznacza starszego pana. Taki obrazek miał właśnie w swojej głowie. Dalej żałował, że będąc dzieciakiem i nie znając swojego miejsca, zdecydował się postawić swoją przyszłość w tym kierunku. Chcąc wsadzić swoją niepewność w coś dobrego, pomagać ludziom, odebrał wiele niewinnych żyć i skrzywdził osoby, które na to nie zasłużyły. Chciał okłamywać się, że to wszystko wina osób nad nim, rozkazów, tej całej bajki, że robili coś dobrego, ale to na jego rękach była krew tych wszystkich osób. Za każdym razem, patrząc w lustro, widział pamiątkę, która mu o tym przypominała- brak oka. Rana i te towarzyszące jej wokół, nie chciały się początkowo goić, jakby chciały ukarać go za to, co zrobił.

 Jego złe doświadczenia nie przypominały mu o sobie jedynie poprzez ból fizyczny, a też psychiczny. Zwłaszcza gdy chodziło o głośne dźwięki, takie jak w nowy rok. Dalej pamiętał wstyd, gdy już ubrany i gotowy do wyjścia Chester, pachnący tą jego mocną wodą kolońską, która w tamtym czasie wydawała się Ezainowi paskudna, podbiegł do niego skulonego na ziemi w łazience i po prostu był wtedy z nim, bez głupich żartów, bez wyrzutów. Kurtka Chestera, chociaż nasiąknięta tą przebrzydłą wodą kolońską, chwilę później nie była już na jego ramionach, a Ezaina. Chociaż w mieszkaniu było ciepło, wydawało się, jakby Chester chciał mu dać go jeszcze więcej, nawet jeśli materiał kurtki nie miał jak zapanować nad tym, co działo się w głowie Ezaina.

 Ezain wielokrotnie obwiniał się o to, że Chester wtedy z nim został, potem znowu, teraz kolejny. Czuł, że pewnie okłamuje go w kwestii tego, że woli z nim zostać, że pewnie dużo lepiej bawiłby się poza domem. Mimo wszystko był wdzięczny, że nie musi być sam.

 Nie lubił gdy Chester był z jego prawej strony, bo mógł zobaczyć go, jedynie całkowicie odwracając się w jego stronę. Wtedy zostawał dotyk. Siedzieli odsunięci od siebie jedynie kawałek, ale Ezain niepewnie podsunął się bliżej i pozwolił nie do końca trzeźwej pewności siebie wziąć wodze i oparł głowę o jego ramię. Nie musiał wcale czekać długo, aż Chester też przechylił swoją głowę, już nie opierając się o kanapę, tylko Ezaina. W tamtym momencie fajerwerki wydawały się ucichnąć całkowicie, zaćmione przez dźwięk oddechu Chestera i zapach tej obrzydliwej wody kolońskiej, która w tamtym momencie pachniała dla niego jak przyjaciel, jak dom. Ezain i tak obiecał sobie, że kupi Chesterowi coś lepszej jakości przy następnej okazji.

  


 Chester obudził się rano pierwszy. Pierwsze co poczuł, to paskudny, paraliżujący ból karku spowodowany tym, jak niemożliwie krzywo leżał. Drugie, gdy już miał głośno przeklinać z irytacji, było ciepło na jego ramieniu. Ezain. Nieważne, jak dobrą opinię miał o nim to i tak sposób, w jaki na niego patrzył, był smutny. Mógł jedynie ubolewać, że najcudowniejszy aniołek, jakim był Ezain, jego najlepszy przyjaciel i zarazem obiekt westchnień- choć był tak strasznie blisko, to nie odwzajemnia tego samego. Nawet jeśli nie mógł go mieć, to i tak wiedział, że gdyby mógł, to oddałby mu wszystko. Gdyby leżał oparty o jego ramię, nawet i do wieczora, to Chester nawet by nie drgnął, gdyby tylko oznaczałoby to, że wypocznie.

 Miał wielu partnerów w życiu, ale nigdy nie czuł takie dziwnego, mocnego oddania. Było to dla niego przerażające, ale tłumaczył sobie to w głowie tym, że może to tak właśnie wygląda przyjaźń. Często miewał wyrzuty sumienia, gdy tylko pojawiła mu się jakkolwiek romantycznie czy seksualnie zabarwiona myśl o nim, nie będąc pewnym, czy bardziej toksyczne jest myślenie o swoim najlepszym przyjacielu w taki sposób, czy stawianie go na takim podium we własnej głowie, na którym Ezain był idealnie czysty, a on, obrzydliwy i brudny, mógł czuć się trochę lepszy przy nim, może nawet akceptowalny. Trudno było powiedzieć, czy większym murem między nimi było to, że Ezain był heteroseksualny, czy to, że powiedzenie mu o jego uczuciach równałoby się z odsłonięciem się, pokazaniem tych wszystkich złych rzeczy, które zrobił. Obaj mieli te same obawy.

 Chester starał się w ogóle nie ruszać, ale nie był w stanie zatrzymać głośnego kichnięcia, którego dźwięk rozniósł się po całym pokoju. Ezain, oczywiście obudził się i to z głośnym śmiechem, nigdy nie mógł uwierzyć, że jego współlokator, chociaż jeszcze przed czterdziestką, kichał tak głośno, jak starszy pan.

 — Przecież mówiłem ci, żebyś nie wychodził na balkon z mokrymi włosami, ale nie, musiałeś zapalić sobie tego twojego papierosa o północy, Chester — Ezain starał się ukryć swój śmiech dłońmi.
 Chester nie mógł opanować się przed kolejną, zakazaną myślą, w której wyobrażał sobie, jak zabiera te dłonie z jego twarzy, odkrywa jego słodki uśmiech i…

 — Ty też miałeś swojego papierosa, o północy, pamiętasz? — też wybuchnął śmiechem, przez atmosferę zapominając, że to on był powodem żartów.

 Oczywiście, że Ezain to pamiętał. Nie miał za żadne skarby ochoty wychodzić w momencie, gdy najwięcej osób puszczało fajerwerki, gdy było najgłośniej. Chester, jak zawsze, po trzech kieliszkach, już niezbyt pamiętał o tym, jakie problemy z sylwestrem miał Ezain. Tak było nawet lepiej. Dużo łatwiej przychodziło mu przełamywanie własnych granic, gdy był traktowany normalnie, bez dziwnych oczekiwań, teatrzyków. Tego wieczoru mu się udało, nawet jeśli były to zaledwie bardzo zimne, dwie minuty. Wszystko, aby uszczęśliwić Chestera.

 Ezain pamiętał jeszcze jeden szczegół. Którego… Bardzo się wstydził. Nie był całkowicie pewny, czy Chester tylko udawał, że nie pamięta, czy naprawdę nie pamiętał.





  Nawet zapalenie papierosa miało swoje komplikacje. Gdy zostały już jedynie dwie minuty do północy, obaj zdali sobie sprawy, że żadne z nich nie ma przy sobie zapalniczki. Wymienili się jedynie ze zrozumieniem spojrzeniami i Chester, jak tylko najszybciej potrafił, pobiegł do środka po swoją zapalniczkę i udało mu się odnaleźć ją w kieszeni, swojej rzuconej byle jak na kanapie kurtki.

 Podał Ezainowi zapalniczkę kilka sekund przed północą, wszystko zgrało się idealnie.

 — I jak ja ci się teraz odwdzięczę, za to, że udało ci się odnaleźć ten rzadki artefakt, Chesterze? — Ezain zaczął bawić się zapalniczką między palcami. Nie była to żadna z tych najtańszych, plastikowych, które walały się po całym domu, z obrazkami kotków, widoczków… To była ta, którą zawsze gubił gdzieś w domu i cieszył się raz na kilka miesięcy, że udało mu się ją znaleźć. Retro, na benzynę, ciężka i pewnie droga.

 — Uchm, uratowana dama w opałach, odwdzięczyłaby  się chyba pocałunkiem, nie? Haha…

 Jego żart był bardzo głupi, miał być żartem, ale był bardzo nieśmieszny, nawet żenujący i po prostu był dla niego sposobem pokazania swoich myśli, bez pokazywania ich naprawdę. Nie skończył nawet swojej sesji niezręcznego śmiechu, gdy fajerwerki w tle zrobiły się głośniejsze.

 Ezain nie myślał już nawet o wzbudzających w nim niepokój dźwiękach, a o tym, żeby nie zepsuć im sylwestra. Patrzyli na siebie przez kilka sekund, obaj panikując w myślach.

 Ezain miał w swojej głowie jedynie żart Chestera i to on poprowadził go w impulsywnej decyzji, aby złapać go za twarz i pocałować. Trwało to zbyt długo i wydawało się zbyt prawdziwe, jak na żart między przyjaciółmi.





— Wszystko dobrze? Może zrobię ci kawę? Kupiłem tą lepszą, o której mówiłeś, jeszcze nie próbowałem — Chester zauważył to, jak zamyślony był Ezain.

Obaj bardzo dobrze pamiętali, co stało się o północy. 







